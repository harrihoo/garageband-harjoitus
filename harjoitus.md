<img width="1440" alt="Näyttökuva 2024-2-12 kello 18 01 52" src="https://github.com/harrihoo/garageband-harjoitus/assets/158834519/74edee72-4e35-4313-a184-3224b63f982b"># GarageBand harjoitus

Tässä harjoituksessa opetellaan käyttämään GarageBand v10.4. -ohjelmaa tekemällä lyhyt esimerkkikappale. Tässä kappaleessa käytetään valmiita äänitiedostoja, eikä äänitetä mitään tai ohjelmoida MIDI-ääniä. 

## Aloitus

Katso, että vasemmalla on valittuna "Uusi projekti", jolloin ikkunassa näkyy "Tyhjä projekti". Voitko joko valita alanurkasta "Valitse" tai kaksoisklikata "Tyhjä projekti" -kuvaketta. 

Luo uusi raita-ikkunasta valitse "MIDI ohjelmistoinstrumentti" ja valitse "Luo".

<img width="930" alt="Kuva 1" src="https://github.com/harrihoo/garageband-harjoitus/assets/158834519/6ea44241-bc60-4a8a-96ef-ae7f4886d283">


Sulje vasemmasta ylänurkasta tummapohjaiset (valitut) Kirjasto (Y) ja Smart Controllit (B). Suluissa olevat kirjaimet ovat pikakomentoja, joita painamalla ko. ikkuna tulee näkyviin ja poistuu näkyvistä. 

<img width="227" alt="Kuva 2" src="https://github.com/harrihoo/garageband-harjoitus/assets/158834519/6bb2a648-faca-4205-b985-e1f6cb44fe52">

Muutetaan hieman projektin asetuksia. Keskellä yläreunassa on näyttö, jonka oikeassa reunassa olevasta väkäsestä valitaan näytettävä näkymä. Siitä voi valita projektin perusasetusten lisäksi iskujen tai ajan väliltä eli näytetäänkö tahdit ja iskut vai kellonaika. Valitaan jo valmiiksi näytössä oleva "Iskut ja projekti". 

![Näyttökuva 2024-2-4 kello 18 32 24](https://github.com/harrihoo/garageband-harjoitus/assets/158834519/1410edf3-da22-447b-979e-fbba2a2d8085)

Valitse sävellajiksi C-molli (ihan alimpana).

![Näyttökuva 2024-2-4 kello 18 33 33](https://github.com/harrihoo/garageband-harjoitus/assets/158834519/ab0ae662-837f-4cf5-8ec4-26173bc5c381)

Viimeistään tässä vaiheessa on syytä tallentaa tekeillä oleva teos nimellä. Valitse Arkisto-valikosta "Tallenna nimellä". Valitse sijainniksi oma kansiosi. Jos et vielä ole tehnyt sellaista työpöydälle, tee se nyt.

![Näyttökuva 2024-2-4 kello 18 35 12](https://github.com/harrihoo/garageband-harjoitus/assets/158834519/cda63577-e654-4bc2-b70e-4b1dbfe190ec)


## Lisätään midi-looppi

Oikeassa ylänurkassa on Muistivihko ja Looppiselain (O). Valitse silmukan kuvasta Looppiselain tai paina O. 

<img width="133" alt="Kuva 3" src="https://github.com/harrihoo/garageband-harjoitus/assets/158834519/d3af1ae6-74ef-4882-9291-e257ac0c4980">

Looppiselaimesta voit etsiä looppeja eli silmukoita eri tavoin. Voit hakea instrumenteittain, genreittäin, erilaisin määritteiden perusteella tai sitten kirjoittamalla hakukenttään haluamasi. Kirjoita nyt hakukenttää "upbeat" ja seuraavanlainen näkymä aukeaa

![Näyttökuva 2024-2-4 kello 18 44 57](https://github.com/harrihoo/garageband-harjoitus/assets/158834519/43a93075-6b11-423c-8ad5-2e2575c0c9ad)

Loopin edessä oleva kuvake kertoo loopin tyypin. Keltainen kuvake tarkoittaa GB:n Drummeria, vihreä MIDI-looppia ja sininen oikeaa ääntä. Klikkaamalla loopin nimeä kone soittaa sitä looppia niin kauan kunnes uudestaan klikkaamalla pysäytät sen tai klikkaat jotain toista looppia. 

Harmaammat tekstit tarkoittavat sitä, ettei niitä ole vielä ladattu koneelle, mutta ne ovat saatavilla. Ympyröityä nuolta painamalla voit ladata kyseisen loopin koneelle. Iskut tarkoittaa loopin pituutta. 4 tarkoittaa yhden tahdin mittaista looppia 4/4-tahtilajissa, 8 kahden tahdin ja 16 neljän tahdin mittaista jne. Isku-sarakkeen jälkeen voit rastittaa "sydän"-sarakkeeseen suosikkisi, jotta löydät myöhemmin ne helpostiyläreunan sydän-kuvakkeesta. 

Valitse Upbeat Electric Piano 02 ja vedä se ensimmäisen raidan alkuun. 

![Näyttökuva 2024-2-4 kello 18 46 03](https://github.com/harrihoo/garageband-harjoitus/assets/158834519/f25b786b-d421-4912-a5f5-0ed0fb6d05a6)

Voit aina kuunnella kappaletta painamalla Välilyönti-näppäintä, samasta pysäytetään kuuntelu. Rivinvaihtonäppäimellä palaat helpoiten alkuun, toki myös yläreunan kuvakkeista nämä asiat voi tehdä. 

## Lisätään audio-looppi

Lisätäksesi looppeja voit vain vetää uuden loopin arrange-ikkunaan tekemättä ensin uutta raitaa. Uusi raita muodostuu automaattisesti. Kirjoita Looppi-selaimen hakukenttään Get Funky ja vedä Get Funky Break tahdin kolme alkuun. 

![Näyttökuva 2024-2-4 kello 20 04 21](https://github.com/harrihoo/garageband-harjoitus/assets/158834519/25932aec-eeaa-4949-b60e-5d25a0aee72a)

## Loopataan looppia

Kun viet hiiren osoittimen loopin lopun reunan tietämiin, se muuttuu yläreunassa silmukaksi. Kun painat hiiren napin pohjaan ja vedät siitä oikealle, voit loopata looppia eli kerrata sitä niin monta kertaa kuin haluat. Voit loopata myös vain osan matkaa. Loopin lopun alareunassa osoitin muuttuu tällaiseksi <]>, jolla voit lyhentää looppia. Myös sitä lyhennettyä voi sitten loopata sellaisenaan. 

![Näyttökuva 2024-2-4 kello 20 12 03](https://github.com/harrihoo/garageband-harjoitus/assets/158834519/0f5e0833-944b-4e0f-a64a-1f327d8c2e78)

Nyt vedä ensin pianolooppi tahdin kahdeksan loppuun ja tee sitten sama rumpuraidalle.

![Näyttökuva 2024-2-4 kello 20 19 11](https://github.com/harrihoo/garageband-harjoitus/assets/158834519/005ef9de-ad54-4601-95aa-a8448e6bdb63)

## Tättärää!

Lisätään torvia. Kirjoita looppiselaimeen RnB Horn, valitse RnB Horn Section 02 ja vedä se ihan kappaleen alkuun. 

![Näyttökuva 2024-2-4 kello 20 24 53](https://github.com/harrihoo/garageband-harjoitus/assets/158834519/99fff30f-ba5c-45ca-b9c4-2ba5fd37f70b)

Jos kuuntelet kappaletta ja pysäytät toiston tahdin viisi alkuun, niin pitkä kursori on jo valmiiksi oikealla paikalla. Vaihtoehtoisesti voit klikata yläreunan janalta numeron viisi hieman vasemmalta alapuolelta pitkän viivan kohdalta iskujanaa. Pitkä viiva on aina tahdin alku, isku 1, lyhyemmät viivat iskut 2,3 ja 4. Voit myös näytöstä klikata numerot siten, että siinä lukee 5.1. Tarkoittaa siis tahdin 5 ensimmäistä iskua. 

![Näyttökuva 2024-2-4 kello 20 27 31](https://github.com/harrihoo/garageband-harjoitus/assets/158834519/16cc6e2a-5866-4f41-a629-08ab8405de4b)

Vedä nyt sama RnB Horn Section 02 -looppi tahdin 5 alkuun. Ei siis nyt loopata looppia, vaan asetellaan kaksi peräkkäistä samaa looppia.

Tämän jälkeen vie hiiren osoitin torviloopin kohtaan 8.3 ja vedä siihen RnB Horn Section 12. Vie sitten kursori loopin lopuun, jolloin kursori muuttuu tällaiseksi <]>. Lyhennä nyt torvilooppia siten, että jäljelle jää vain yksi kääkkä kohtaan 8.3.

![Näyttökuva 2024-2-4 kello 20 40 44](https://github.com/harrihoo/garageband-harjoitus/assets/158834519/e46c134c-251a-4926-8115-a46b28af4807)

Muista tallentaa tasaisin väliajoin työsi, ettei mitään mene hukkaan. Se taphtuu nopeiten painamalla cmd+S. Toki se löytyy myös Arkisto-valikosta. Ylipäätään valikoissa käydessä kannattaa huomioida pikanäppäin-yhdistelmät, jotka näkyvät aina tekstin jälkeen, jos kyseiselle toiminnolle on määritelty pikakomento. 

## Bassoa!

Rytmimusa ei kuulosta kovinkaan tasapainoiselta ilman bassoa. Basso voidaan tuottaa monin eri tavoin. Nyt aloitetaan peukkubassolla ja valitaan Boogie Right Slap Bass 02 tahtiin 5. Se kuitenkin kuulostaa kovin matalalta tällaiseen musiikkityyliin, joten nostetaan sitä oktaavilla. Voit joko kaksoisklikata bassolooppia, painaa sen ollessa valittuna kirjanta E tai painaa vasemmassa yläreunassa olevaa kynän kuvaa. Tällöin editori-ikkuna aukeaa. Vedä liukusäätimestä Transponoinnin arvoksi 12. Yksi numero on puoli sävelaskelta, joten oktaavi on 12 puolisävelaskelta.

![Näyttökuva 2024-2-4 kello 21 45 45](https://github.com/harrihoo/garageband-harjoitus/assets/158834519/f93dc570-3766-40f6-96c7-c820a38f89d7)

Nyt kuulostaa tähän tarkoitukseen paljon paremmalta. Tätä looppia ei kuitenkaan kannata jatkaa pidemmälle, sillä pianossa sointu vaihtuu puolivälissä looppia ja bassoloopin jatkaminen sellaisenaan kuulostaisi vähän erikoiselta. Ei mahdotonta, mutta erikoista. Sen sijaan valitaan Boogie Right Slap Bass 01, joka vedetään samalle raidalle tahtiin 7 ja venytetään kahden tahdin mittaiseksi eli kuvio toistuu kaksi kertaa päättyen tahdin 8 loppuun.

![Näyttökuva 2024-2-4 kello 21 56 03](https://github.com/harrihoo/garageband-harjoitus/assets/158834519/ab4f9083-ba41-4555-9a0d-57cda0152ae0)

Nyt alkaa ensimmäinen osa olla aika hyvä, mutta lisätään siihen vielä pähän "perkkaa" eli rytmisoittimia. Valitaan looppiselaimesta Quincy Conga 1. Se näkyy kyllä selaimessa, mutta harmaana, joten nyt täytyy painaa sitä ympyrän sisällä olevaa nuolta, jotta ohjelma lataa loopin. Itse asiassa se tällä kertaa lataa kaikki Quincyn soittamat perkat samalla kertaa. Ohjelmiston asennukseen täytyy antaa käyttäjän salasana. Voit halutessasi muokata tätä Drummer-raitaa editorilla, mutta se kelpaa ihan muuttamattakin tähän tarkoitukseen. Looppi on kuitenkin 8 tahtia pitkä, joten se pitää vielä lyhentää 4 tahdin mittaiseksi päättymään tahdin 8 loppuun eli juuri ennen numeroa 9.

![Näyttökuva 2024-2-4 kello 22 05 30](https://github.com/harrihoo/garageband-harjoitus/assets/158834519/58b1c406-e004-46ff-bc49-c212fe57b5dd)

## B-osa

Nyt olemme saaneet 8 tahtia uutta kappaletta aikaiseksi. Se on aika vähän, joten on aika tehdä biisiä lisää. Koska tätä nk. A-osaa on vielä aika vähän, sitä voisi olla enemmänkin, mutta meidän ei tarvitse vielä olla siitä huolisaan, vaan siirrytään B-osan kimppuun. 

Nyt halutaan meininkiin vaihtelua, joten valitaan vaikka ensin jälleen piano-osuus. The Way Piano Progression kuulostaa varsin hyvälle ja sille voidaan samantien ottaa kaveriksi seuraavalle raidalle The Way Piano Bass 1. Nämä 8 tahdin mittaiset loopit täytyy taas ensin ladata ja sitten vedetään ne alkamaan tahdista 9.

Tässä vaiheessa kannattaa opetella myös zoomin käyttö. Työtilan oikeassa yläkulmassa tahtinumerojanan päällä osittain (tuolla kursorin ja looppiselaimen välissä) on zoom-liuku, jota siirtämällä oikealle ja vasemmalle saadaan kuvaa lähemmäs tai kauemmas riippuen siitä, mitä halutaan tehdä. Nyt kun biisi pitenee, itse haluan nähdä kokonaisuuden kerralla, joten "zoomaan ulos". 

![Näyttökuva 2024-2-4 kello 22 15 32](https://github.com/harrihoo/garageband-harjoitus/assets/158834519/6f5da193-9301-4449-8ae9-2b871bbbb8fa)

## Elävämpää rumpujensoittoa!

Loopit ovat helppo tapa saada uskottavan kuuloisia rumpukomppeja omiin kappaleisiin, koska rumpujen soittaminen ei olekaan niin helppoa kuin miltä se näyttää ja rumpujen äänittäminenkään ei ole helppoa eikä useinkaan edes mahdollista. Loopit eivät kuitenkaan ole vastaus kaikkeen, vaan GB tarjoaa myös Drummer-vaihtoehdon. Valitse joko vasemmasta yläkulmasta ensimmäisen raidan yläpuolelta + merkki, josta tulee uusi raita tai valikosta "Uusi raita" tai sitä vastaavalla pikakomennolla alt+cmd+N. 

![Näyttökuva 2024-2-4 kello 22 21 22](https://github.com/harrihoo/garageband-harjoitus/assets/158834519/b2c35e72-9869-44cf-b4d0-4f7aca58c864)

Valitse sitten Drummer ja "Valitse" tai kaksoisklikkaa Drummer-kuvaketta. Soitto tulee biisin alkuun, mutta raahaa se alkamaan tahdista 9.

![Näyttökuva 2024-2-4 kello 22 27 02](https://github.com/harrihoo/garageband-harjoitus/assets/158834519/ca048db2-2216-446e-82ff-016b098dd25d)

Jos nyt klikkaat kursorin tahtiin 9 ja painat välilyöntiä kuunnellaksesi B-osan, niin ihan hyvältähän se kuulostaa. Ei kuitenkaan tyydytä tähän, koska pianossa ja bassossa on nk. half-time -meininki. Niinpä siirretään "Basso ja virveli" -nappula kohtaan 7 (jonka alla lukee 1/2), siirretään "X/Y-padissa" palloa oikealle saadaksemme soitosta vähän monimutkaisempaa ja käännetään vielä Fillit potikkaa isommalle esim. klo 12:sta kohti, jolloin rumpali fillailee enemmän, mutta vielä hyvän maun rajoissa. 

![Näyttökuva 2024-2-4 kello 22 31 37](https://github.com/harrihoo/garageband-harjoitus/assets/158834519/807ae248-c25c-44dc-9dde-008c2a256b53)

## Torvet B-osaan

Lisätään melodisia elementtejä B-osaan. Kirjoitetaan taas looppiselaimeen RnB Horns (ei noita isoja kirjaimia oikeasti tarvitse kirjoittaa) ja ladataan koneeseen lisää torvilooppeja eli painetaan ympyröityä nuolta vaikka loopin 44 kodalta, jolloin se lataa ne kolme lähes samannimistä looppia koneelle. Valitaan looppi RnB Horn Section 44 ja vedetään se samalle 3:lle raidalle kuin aiemmatkin torvet tahtiin 9. Nyt kannattaa zoomata lähemmäs, jotta tarkempi paloittelu onnistuu. Kannattaa myös vaihtaa näytön muoto "iskut ja projekti" muodosta muotoon "Iskut", jolloin saat tarkempaa tietoa iskujen paikoista.

Lyhennetään looppia alusta siten, että looppi alkaa n. kohdasta 10.4.2.161. Näyttä aina näyttää kursosin paikan, joten tarkan paikan löytää siirtämällä kursosin kohtaan 10.4.2.161 ja lyhentämällä loopin kursorin kohdalle. Tarkoittaa siis käytännössä, että kyseinen paikka on kymmenennen tahdin 4 iskun toisen kuudestoistaosan jälkeen, lähellä kohtaa 10.4.3. Jos sen asettaa tuohon 10.4.3. kohtaan, niin ihan alku jää kuulematta eli annetaan sille vähän enemmän tilaa. Lyhennetään looppia lopusta päin loppumaan tahdin 12 alkuun. 

![Näyttökuva 2024-2-4 kello 22 59 27](https://github.com/harrihoo/garageband-harjoitus/assets/158834519/e55e9ec8-56d5-4055-8c4a-27abf1dcf193)


Siirrä kursori kohtaan 13.1.1. Aktivoi äskeinen viipaloitu torvilooppi, kopioi se (cmd+C) ja kun sijoitat (cmd+V) sen, niin se tulee aina kursorin kohdalle. 

![Näyttökuva 2024-2-4 kello 23 04 13](https://github.com/harrihoo/garageband-harjoitus/assets/158834519/94a73c3f-6cf1-4ea0-93bb-1fd1d1263ca4)

Klikkaa kursori kohtaa 14.4.1. Aktivoi sen jälkeen kerran klikkaamalla torvipätkää kohdassa 8.3., kopioi se (cmd+C) ja sijoita (cmd+V). Transponoi se pienellä terssillä ylöspäin eli 3:lla.

![Näyttökuva 2024-2-4 kello 23 27 44](https://github.com/harrihoo/garageband-harjoitus/assets/158834519/ec313a4f-9329-444f-83d0-43b4e0ba04de)


Kopioi tuo sama lyhyt transponoitu torvikääkkä vielä kohtiin 16.1 ja 16.2.3. Jälkimmäinen tulee osin edellisen päälle, mutta ei haittaa mitään. 

Lisätään vielä Conga Groove 02 uudelle raidalle ja venytetään se 8 tahdin mittaiseksi. 

![Näyttökuva 2024-2-4 kello 23 34 06](https://github.com/harrihoo/garageband-harjoitus/assets/158834519/a2cea5ff-272c-48b8-911a-470545ceea00)

## Sovitetaan

Biisinteon kannalta hieno ominaisuus GarageBandissa on sovitusraita. Riittää, että tekee erilaisia osia ja vasta sitten muotoilee lopullisen kappaleen rakenteen. 

Lisätään siis Sovitusraita

![Näyttökuva 2024-2-4 kello 23 39 12](https://github.com/harrihoo/garageband-harjoitus/assets/158834519/5fa7e025-e1b8-4f44-a218-4007cb65b27c)

Sovitusraita ilmestyi ylimmäiseksi ennen ensimmäistä ääniraitaa. Nyt voidaan ensin nimetä osia painamalla Sovitusraidan + merkistä. Ensimmäiseksi ohjelma ehdottaa alkuun Intro-nimistä osaa, mikä onkin luonteva tapa aloittaa lähes kaikki kappaleet. Valitettavasti kone tulkitsi Intron 8 tahdin mittaiseksi eli eri tavalla kuin minä haluaisin. 

![Näyttökuva 2024-2-4 kello 23 41 39](https://github.com/harrihoo/garageband-harjoitus/assets/158834519/a7463411-f3dc-4910-9065-addc6f01da01)

Eipä hätää. Mennään Sovitusraidan loppuun, jolloin kursori muuttuu tutuksi <]> -merkiksi ja lyhennetään intro 4 tahdin mittaiseksi. Painetaan uudestaan + merkkiä ja perään ilmestyy säe. Siitäkin tulee 8 tahdin mittainen, mutta meilläpä on nyt 4 tahdin A-osa. Lyhennetään sekin 4 tahdin mittaiseksi. 

![Näyttökuva 2024-2-4 kello 23 45 54](https://github.com/harrihoo/garageband-harjoitus/assets/158834519/c1bcb748-55fc-450e-a2e8-82b22833afcc)

Taas plussaillaan ja perään ilmestyy Kertosäe. Tällä kertaa meillä on 8 tahdin mittainen kertosäe, joten olemme suoraan tyytyväisiä siihen. Jos nyt haluaisimme vaihtaa osin paikkaa, siihen riittäisi Sovitusraidan osan nimestä kiinni tarttuminen ja osan vetäminen haluttuun paikkaan. Me olemme kuitenkin nyt sinänsä tyytyväisiä tähän järjestykseen, mutta A-osa voisi kertautua ennen B-osaa. Niinpä painamme ensin alt-näppäimen pohjaan ja sitten vedämme Säe-kohdasta oikealle, jolloin ohjelma kopioi säkeen ja niitä onkin kaksi peräkkäin ennen kertosäettä. Ja sovitusraidalla kopioiminen kopioi myös kaikki ääniraidat mukana.

![Näyttökuva 2024-2-4 kello 23 50 18](https://github.com/harrihoo/garageband-harjoitus/assets/158834519/3d40ebc7-7fb6-40e4-b052-f0ce700c6210)

Sama homma tehdään B-osalle eli kopioidaan sekin tulemaan kahdesti peräkkäin. 

![Näyttökuva 2024-2-4 kello 23 53 38](https://github.com/harrihoo/garageband-harjoitus/assets/158834519/2bfc7bc4-1db5-4045-ab13-1dc3a94c8fbc)

## Lisää potkua toiseen kertsiin!

Tällä kertaa haluamme kuitenkin muutaman muutoksen toiseen kertosäkeeseen. Mikään ei estä muuttamasta kopioitua osaa, poistamalla tai lisäämällä siihen elementtejä. Se ei muuta sitä aiempaa osaa ollenkaan, vaan näin saamme helposti kivaa vaihtelua muuten samanlaisiin osiin. 

Nyt halutaan pianobassoon vähän lisää ajoittaista jytinää. Klikataan ensin The Way Piano Bass -raitaa ja sitten painetaan yläreunasta + merkkiä lisätäksemme uuden raidan. Näin ohjelma tekee uuden raidan aktivoidun alle eikä kaikkien raitojen alle. Raitojen järjetystä voi toki muuttaa jälkikäteen ihan vaan vetämällä, joten tämän voi tehdä monella eri tavalla. 

![Näyttökuva 2024-2-4 kello 23 58 25](https://github.com/harrihoo/garageband-harjoitus/assets/158834519/2056d9f5-4aa2-4a96-b1be-561ee04f2be7)

Sitten kopidoiaan The Way Piano Bass joko cmd+C, cmd+V -menetelmällä tai nopeammin painammalla alt pohjaan ja vetämällä kopioitava raita uudelle raidalle. Tämän jälkeen tämä uusi bassoraita transponoidaan oktaavilla alaspäin eli siirretään editori-ikkunassa transponointi-nappi arvoon -12.

![Näyttökuva 2024-2-5 kello 0 01 05](https://github.com/harrihoo/garageband-harjoitus/assets/158834519/3abf26ae-bcc7-42b2-b378-615e0245195a)

Nyt bassosta tuli kuitenkin osin liian "mutaista", joten poistetaan raidasta osa. Ensin lyhennetään ihan alusta matalimmat äänet pois siten, että basso soi vain pitkän äänen kohdasta 22.1–22.3. 

![Näyttökuva 2024-2-5 kello 0 08 56](https://github.com/harrihoo/garageband-harjoitus/assets/158834519/ef03abcf-2076-4725-a55d-4ae8ae225220)

## Viipaloidaan 

Jotta voimme poimia saman sävelen vastaavasta kohdasta kaksi tahtia myöhemmin meidän täytyy leikata looppi kahtia. Siirretään kursori kohtaan 22.3.1. ja painetaan cmd+T eli "Jaa alueet toistopaikassa". Näin yhdestä loopista tulee kaksi erillistä. Huom! Loopin pitää olla aktivoituna, jotta toiminto kohdistuu juuri siihen raitaan. 

![Näyttökuva 2024-2-5 kello 0 11 23](https://github.com/harrihoo/garageband-harjoitus/assets/158834519/e3f5b267-2476-4f8b-b561-1663abeb4203)

Sitten mennään jälkimmäisen uuden puoliskon alkuun ja alareunasta tulee tuttu loopin lyhennystyökalu, jolla lyhennetään looppi alkamaan tahdin 24 alusta. Jälleen viedään kursori leikkauskohtaan 24.2.2, aktivoidaan kyseinen looppi pianobassoraidalta ja painetaan cmd+T. Tämän jälkeen taas lyhennetään looppi alkamaan tahdin 26 alusta. 

![Näyttökuva 2024-2-5 kello 0 20 30](https://github.com/harrihoo/garageband-harjoitus/assets/158834519/ef3302c5-ee60-4758-8a86-328797444103)

## Outro

Jonkinlainen järkevämpi lopetus tälle kappaleelle täytyy vielä tehdä. Intron vastapariksi sopii Outro. Sen voi joko tehdä kokonaan uutena juttuna tai kopioida Intro ja muokata se. Tehdään melkein niin. Eli Sovitusraidalta alt pohjassa vedetään Säe viimeisen B-osan perään. 

![Näyttökuva 2024-2-5 kello 0 25 06](https://github.com/harrihoo/garageband-harjoitus/assets/158834519/7d48a331-2405-42d5-8909-edf7c3a056e5)

Tällaisena tämä ei kuitenkaan toimi lopetuksena. Nimetään raita uudestaan. Kun viedään hiiri tekstin "Säe" päälle sen viereen ilmestyy ylös-alas nuolet. Niitä painamalla saadaan listaan Outro, joka valitaan.

Poistetaan sähköpiano raidalta yksi ja lyhennetään rumpukomppi raidalla 2 kahden tahdin mittaiseksi. Lisäksi Boogie Slap Bassosta poisteaan ensimmäiset 2 tahtia ja viimeinen yksi tahti, jäljelle jää vain tahti 31. 

![Näyttökuva 2024-2-5 kello 0 29 44](https://github.com/harrihoo/garageband-harjoitus/assets/158834519/b6deb201-52fb-4d3c-bc71-3e6f0b8e4f0c)

Jaetaan vielä torviraita kohdasta 29.3.1. ja lyhennetään jälkimmäisestä osasta alku pois, jotta se torvijuttu jatkuu taas kohdasta 30.1.3.

Kun torviraita on valittuna, tehdään jälleen uusi raita esim. painamalla plussaa (samalla tavalla kuin ihan alussa). Tällä kertaa valitaan "Mikrofoni tai linja" eli ääni ja uusi raita ilmestyy edellisen torviraidan alle. Vedä siihen edelliseltä raidalta kappaleen ihan viimeinen torvijuttu. 

Tällä uudella raidalla klikataan ihan viimeistä torvikääkkää ja painetaan B. Smart Controllista avataan "Liitännäiset" ja säädetään Masterkaiku noin puoliväliin. 

![Näyttökuva 2024-2-5 kello 0 38 00](https://github.com/harrihoo/garageband-harjoitus/assets/158834519/cd2d9ba3-d080-4a95-8805-7f9ad45ccc99)

Painetaan uudestaan B, jotta Smart Control poistuu näkyvistä. Lyhennetään vielä conga-komppia sen verran, että se loppuu ennen viimeistä torvikääkkää. Lisäksi lisätään vielä unohtunut pianojuttu. Kirjoitetaan looppiselaimeen Icebreak ja ladataan ja sen jälkeen lisätään Outroon Icebreak Piano Chords.

![Näyttökuva 2024-2-5 kello 0 42 55](https://github.com/harrihoo/garageband-harjoitus/assets/158834519/68f63ee2-ab2d-431e-add1-e306e8e20cb6)

Koska pianoraidalle voisi lisätä tueksi basson, niin tehdään uusi midiraita, valitaan ääneksi basso ja esim. Fingerstyle Bass. Sitten laitetaan looppaustoiminto päälle aikanäytön vasemmalta puolelta ja vedetään keltainen alue tuon Icebreak Piano Chordsin mittaiseksi. Vallitse Ikkuna-valikosta "Näytä sävelnäppäily" (Cmd + K). Sävelnäppäilyikkunasta voit vielä valmiiksi laskea oktaavilla soitettavaa aluetta ja ei muuta kuin äänitys päälle. Jos haluat sointuihin sopivat bassoäänet helposti, niin kaikki ovat g-säveliä, paitsi kolmas on fis. KUten huomaat sävelnäppäilyikkunasta, g-sävel tulee g-näppäimestä ja fis T-näppäimestä. Voit antaa loopin pyöriä niin kauan, kunnes olet tyytyväinen soittoosi. Voit tarvittaessa säätää sävelten osumista Editorilla ja esim. pianorulla-ikkunassa.

<img width="1440" alt="Näyttökuva 2024-2-12 kello 18 01 52" src="https://github.com/harrihoo/garageband-harjoitus/assets/158834519/1bbaa0ca-7493-4c0d-aa03-da1330025117">

Lopuksi suljetaan looppiselain ja mietitään vielä pikaisesti panorointeja. Rummut jää keskelle, muita sopivasti levittäen saadaan äänikuvaan avaruutta ja laajuutta. Bassot lähelle rumpuja, mutta eri puolelle kuin piano, torvet vähän leveämmälle, perkat enemmän reunaan, ehkä eri puolille. Lopuksi painetaan biisi alkuun ja kuunnellaan kokonaisuus!

![Näyttökuva 2024-2-5 kello 0 46 03](https://github.com/harrihoo/garageband-harjoitus/assets/158834519/82ff6f33-bbfc-4bb9-ae67-073ad7db4ee6)



